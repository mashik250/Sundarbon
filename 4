জুলাই অভ্যুত্থানের পর মাদরাসা স্থাপনে আবেদনের হিড়িক

২০২৩ সালের ডিসেম্বর থেকে ২০২৪ সালের জুলাই পর্যন্ত আট মাসে দেশে নতুন মাদরাসা স্থাপনে আবেদন পড়েছিল মাত্র একটি। জুলাই-আগস্টে গণঅভ্যুত্থানে ফ্যাসিস্ট হাসিনা সরকারের পতন ঘটে। এরপর আগস্ট থেকে মার্চ পর্যন্ত আট মাসে মাদরাসা স্থাপনে আবেদন জমা পড়েছে ১৮টি। আবার আওয়ামী লীগের পতনের আগের আট মাসে দাখিল থেকে আলিমে উন্নীত করতে আবেদন করেছিল তিনটি মাদরাসা। অথচ পরের আট মাসে দাখিলকে আলিম উন্নীত করতে আবেদন পড়েছে ১২টি।

শিক্ষা মন্ত্রণালয়ের কারিগরি ও মাদরাসা শিক্ষা বিভাগ, বাংলাদেশ মাদরাসা শিক্ষা বোর্ড এবং মাদরাসা শিক্ষা অধিদপ্তরের সবশেষ ১৬ মাসের প্রতিবেদন ও তথ্য-উপাত্ত বিশ্লেষণে এমন চিত্র দেখা গেছে।

- জাগোনিউজ
